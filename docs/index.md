# BHFF tutoring program

#### O programu:
Ako pohađaš srednju školu u Bosni i Hercegovini i treba ti pomoć da savladaš ili unaprijediš svoje znanje iz tehničkih i prirodnih nauka, prijavi se u BH Futures Foundation Tutoring program i naši studenti će ti pomoći.

#### O čemu se radi? 
To je program u kojem studenti naše Fondacije besplatno pomažu srednjoškolcima iz cijele BiH da savladaju gradivo.

#### Ko se može prijaviti? 
Svaki srednjoškolac iz Bosne i Hercegovine, bez obzira koji je razred.

#### Iz kojih predmeta mogu tražiti instrukcije? 
Matematika, Fizika, Hemija, Biologija, IT, Elektronika, Engleski jezik, ostali predmeti za koje pronađemo tutore.

#### Za koliko predmeta se mogu prijaviti? 
Možeš odabrati samo jedan predmet.

#### Da li će instrukcije biti grupne ili individualne? 
Svaki instruktor/ica će raditi sa jednim ili više učenika.

#### Koliko često će se održavati instrukcije? 
Sedmično 2 x 45 minuta ili 1 x 90 minuta za svaki predmet.

#### Koliko dugo će trajati tutoring? 
Dva mjeseca - od 15.10. do 15.12.2023.

#### Koliko učenika će biti primljeno u program? 
U program primamo najmanje 100 srednjoškolaca iz cijele BiH.

#### Kako će se održavati instrukcije? 
Online, na jednoj od online platformi za komunikaciju i učenje - šta bude najviše odgovaralo tebi i instruktoru/ici. Neki od ranije korištenih alata su bili Google Meet, Google Classroom, Google Jamboard, Zoom, Skype, Viber.
